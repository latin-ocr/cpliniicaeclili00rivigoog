LIBER X. 151'

nec ullo idoneo auctore liberati sunt, hos oportebit
poenae suae reddi: si qui vetustiores inveuientur‚ et
senes, ante annos decem damnati, distribuamus
illos in ea ministeria , quae non longe a poena sint.
Solent enim ejusmodi ad balineum, >ad purgationes
cloacarum , item munitiones viarum et vicorum

dari.

 

XLII.

PLINIUS TRAJANO.

Golleyium flabrorum Nicomediae constituendum
proponit. ·

Quum diversam partem provincias circumirem,
Nicomediae vastissimum incendium multas privato-
rum domos , et duo publica opera , quamquam via
interjacente , Gerusian et Isson , absumpsit. Est au·
tem latius sparsum ‚ primum violentia venti , deinde
inertia hominum ; quod satis constat, otiosos et im-
mobiles tanti mali spectatores perstitisse : et alioqui J
nullus usquam in publico sipho, nulla hama, nullum.
denique instrumentum ad incendia compescenda.

